# Robots-MET-B1-2021
Robots@MET, μία εθελοντική δράση του Πανεπιστημίου Πατρών

Έργο για τον 3ο Πανελλήνιο Διαγωνισμό Ανοιχτών Τεχνολογιών στην Εκπαίδευση

## Κινητό Robot για την προστασία του αναπαραγωγικού κύκλου της χελώνας Καρέτα-Καρέτα


### Πρόβλημα:
Είναι γνωστό πώς η θαλάσσια χελώνα Καρέτα-Καρέτα, την οποία συναντάμε εκτός άλλων και στη Μεσόγειο βρίσκεται στην κατηγορία Ειδών Υπό Εξαφάνηση και προστατεύεται από τη Διεθνή Ένωση Προστασίας της Φύσης.Σημαντικό τμήμα του προβλήματος μείωσης του πληθυσμού της χελώνας είναι τόσο η απώλεια κατάλληλων παραλιών ωοτοκίας όσο και η εισαγωγή νέων αρπακτικών στην τροφική αλυσίδα.

Γνωρίζουμε, ότι ορισμένες παραλίες της χώρας μας είναι σημαντικά σημεία ωοτοκίας, εν μέρη λόγω της τοποθεσίας τους και λόγω της αμμώδους τους σύστασης. Παράλληλα το ανθρώπινο δυναμικό που απασχολείται ενεργά με την προστασία των εν λόγω ειδών αποτελείται κυρίως από εθελοντές, οι οποίοι, παρά τα αξιοσημείωτα αποτελέσματα της δουλειάς τους, δεδομένης της μη κερδοσκοπικής προσέγγισης, καταναλώνουν σημαντικά ποσοστά της ενέργειάς και του χρόνου τους, ενώ με βάση την εθελοντική τους ιδιότητα οι αριθμοί τους είναι ιδιαίτερα μεταβλητοί με τον χρόνο.


### Λύση:
Για την λύση των ανωτέρω ζητημάτων σκεφτήκαμε την υλοποίηση ενός κινητού ρομπότ, το οποίο θα ενισχύει τον ρόλο των περιβαλλοντικών οργανώσεων και θα διευκολύνει το έργο τους. Πιο συγκεκριμένα θα είναι σε θέση να κινείται σε αμμώδεις παραλίες και να τις χαρτογραφεί, ανιχνεύοντας και σημειώνοντας επιπλέον τις θέσεις των αυγών χελώνας, στην εν λόγω παραλία. Παράλληλα θα μπορεί να ανιχνεύει πιθανούς κινδύνους για την ακεραιότητα των αυγών από άγρια ζώα και από ανθρώπινες ενέργειες και να ενημερώνει αντίστοιχα σε περίπτωση που αυτό είναι απαραίτητο την τοπική περιβαλλοντική οργάνωση.

Επιπλέον στόχοι για την κατασκευή, είναι η όσο το δυνατόν οικονομικότερη υλοποίησή. Με τμήματα ευέλικτα και με δυνατότητα αντικατάστασης, σε περίπτωση βλάβης. Θεωρούμε ότι οι χρήση ανοικτών τεχνολογιών θα παίξει σημαντικό ρόλο στην επίτευξη των συγκεκριμένων στόχων. Επιπρόσθετα, ευελπιστούμε να σχεδιάσουμε ένα σύστημα υψηλής αυτονομίας χρησιμοποιώντας κατά κύριο λόγο επαναφορτιζόμενες μπαταρίες και τεχνολογίες ανανεώσιμων πηγών ενέργειας, για τις ενεργειακές απαιτήσεις της κατασκευής μας.


### Η ομάδα μας :
Η ομάδα μας αποτελείται από μαθητές Δημοτικών σχολείων της Πάτρας, μέλη της δράσης εκπαιδευτικής ρομποτικής "Robots@ΜΕΤ" του Πανεπιστημίου Πατρών.


### Τμήματα Κατασκευής με Ενδεικτικές Τιμές

1x Raspberry Pi - 20 €

1x Raspberry Pi Camera - 20 €

4x Κινητήρας DC - 5 €

1x Motor Driver - 5 €

2x Αισθητήρας Απόστασης Ultrasonic - 2.50 €

1x Αισθητήρας Θερμοκρασίας και Υγρασίας - 2 €

1x Φωτοαντιστάτης - 0.50 €

1x Θήκη Μπαταρίας - 1.50 €

1x Solar Panel - 5 €

1x Solar Battery Charger Module - 5€


ΣΥΝΟΛΟ: 84 €







